[
    {
        "id": 0,
        "question": "Πώς θα εγγραφώ στην υπηρεσία ώστε να υποβάλλω ηλεκτρονική αίτηση για το στεγαστικό επίδομα;",
        "answer": "Για την είσοδό του στην ηλεκτρονική εφαρμογή ο δικαιούχος (γονέας ή φοιτητής) θα χρησιμοποιήσει το όνομα χρήστη (username) και τον κωδικό (password), που του χορηγήθηκε από την ΑΑΔΕ για τις ηλεκτρονικές υπηρεσίες του TAXISnet. Η εισαγωγή των κωδικών πρόσβασης επέχει θέση δήλωσης συναίνεσης διασταύρωσης των στοιχείων του."
    },
    {
        "id": 1,
        "question": "Το τέκνο είναι δηλωμένο ως εξαρτώμενο μέλος από τον πατέρα του φοιτητή αλλά το μισθωτήριο είναι στο ΑΦΜ της μητέρας του. Οι δύο γονείς είναι σε έγγαμη σχέση. Ποιος πρέπει να υποβάλλει την αίτηση;",
        "answer": "Η ηλεκτρονική αίτηση για τη χορήγηση στεγαστικού επιδόματος υποβάλλεται από τον δικαιούχο του επιδόματος, δηλαδή το πρόσωπο που θεωρείται ότι βαρύνει ο φοιτητής, σύμφωνα με τις διατάξεις του άρθρου 11 του ν. 4172/2013 (Α’ 167). Στο βήμα του μισθωτηρίου, εφόσον έχουν δηλωθεί στοιχεία έτερου γονέα, μπορεί να επιλεγεί και ο Α.Φ.Μ. του ως μισθωτής. Σε περίπτωση που δεν επιτευχθεί ο έλεγχος του μισθωτηρίου ηλεκτρονικά, προσκομίζεται το μισθωτήριο συμβόλαιο στην αρμόδια υπηρεσία του Ιδρύματος και ο αρμόδιος υπάλληλος αξιολογεί τα σχετιζόμενα με το μισθωτήριο κριτήρια στην ηλεκτρονική εφαρμογή."    
    },
    {
        "id": 2,
        "question": "Ποια είναι τα ακαδημαϊκά κριτήρια της δράσης;",
        "answer": "Τα ακαδημαϊκά κριτήρια της δράσης, τα οποία ελέγχονται από την αρμόδια υπηρεσία του Ιδρύματος του φοιτητή, είναι τα ακόλουθα: Σελίδα 4 από 8 ΣΥΧΝΕΣ ΕΡΩΤΗΣΕΙΣ ● O φοιτητής πρέπει να έχει εξεταστεί επιτυχώς στα μισά μαθήματα του προηγούμενου ακαδημαϊκού έτους για το οποίο αιτείται το επίδομα. Το κριτήριο αυτό δεν ισχύει για τους πρωτοετείς φοιτητές. ● Το επίδομα χορηγείται για τόσα έτη όσα είναι και τα έτη σπουδών της αντίστοιχης σχολής ή τμήματος, σύμφωνα με τον κανονισμό λειτουργίας τους, συνυπολογιζόμενου του χρόνου κατά τον οποίο έλαβαν το επίδομα στη διάρκεια σπουδών τους σε άλλο Τμήμα ή Σχολή. Για τον έλεγχο του συγκεκριμένου κριτηρίου υφίσταται επιπλέον διαλειτουργικότητα με την υπηρεσία Ακαδημαϊκής Ταυτότητας (φοιτητικό πάσο)."    
    },
    {
        "id": 3,
        "question": "Είμαι διαζευγμένος. Ποιος από τους δύο γονείς πρέπει να υποβάλει την αίτηση για το στεγαστικό επίδομα του παιδιού μας;",
        "answer": "Σε περίπτωση διαζευγμένων ή εν διαστάσει συζύγων, δικαιούχος του επιδόματος είναι ο γονέας τον οποίο βαρύνει ο φοιτητής και τον εμφανίζει ως προστατευόμενο μέλος."    
    },
    {
        "id": 4,
        "question": "Μπορώ να υποβάλλω αίτηση εκπρόθεσμα;",
        "answer": "Όχι, η δημιουργία και η υποβολή αιτήσεων επιτρέπεται μόνον στα εκάστοτε καθορισμένα από το Υ.ΠΑΙ.Θ.Α. χρονικά διαστήματα."  
    }
]
